--- !hobix.com,2004/entry 
title: Rock Werchter 2008
created: 2008-07-07 21:37:25 +02:00
updated: 2008-10-11 21:10:12 +02:00
author: christian
content: !str:RedCloth::TextileDoc 
  str: |
    "!(right)http://luijten.org/image/rock-werchter-2008.png!":http://www.rockwerchter.be/
    Zo, dat was m'n eerste meerdaagse-festival-ervaring. En wat voor een!
    Lekker vier dagen in het Belgische Werchter genoten van geweldige optredens
    van onder andere Sigur R&oacute;s, Radiohead, The Verve, Nightwish en Mika
    (z'n muziek is z&oacute; vrolijk dat je er gewoonweg in een stortbui voor
    blijft staan/springen!). Natuurlijk werd er ook genoten van het lekkere
    weer en van het feit dat je helemaal niks te doen hebt... Lekker relaxen
    dus :-)
    
    Op chronologische volgorde de bands en artiesten die ik heb zien optreden.
    Er zijn ook nog wat "foto's
    gemaakt":http://www.flickr.com/photos/antichris/tags/lastfm%3Aevent%3D400239/
    die ik op Flickr heb gezet (waarom Flickr? dan kan ik ook eens de "last.fm
    event":http://last.fm/event/400239 tag gebruiken :D).
    
    h3. donderdag
    
    * "Counting Crows":http://last.fm/music/Counting+Crows.
      Leuk, maar ik vind ze niet helemaal iets voor de main stage van een
      festival; het moet in een intiemere omgeving of Adam Duritz moet niet zo
      emotioneel doen.
    * "Mika":http://last.fm/music/Mika. Kijk, dat past dan weer
      w&eacute;l op een hoofdpodium. Wat zet die gast een show weg, zeg. Je
      hoeft helemaal niks om de muziek te geven om toch een leuke middag te
      hebben. Zelfs de regen boeide niks, je blijft gewoon kijken.
    
    Omdat ik door de regenbui dus behoorlijk doorweekt was en het begon af te
    koelen ging ik "even" terug naar de tent om me om te kleden en m&eacute;t
    de juiste spullen terug te komen. Bij de tent aangekomen ging ik eerst
    liggen en ik kan me de eerste drie nummers van "Lenny
    Kravitz":http://last.fm/music/Lenny+Kravitz nog herinneren, om om half 12
    te worden gewekt door de rest die terugkwam van
    "R.E.M.":http://last.fm/music/R.E.M. Ikzelf was toen volledig verbaasd dat
    het al donker was en realiseerde toen pas dat ik in slaap moest zijn
    gevallen :D
    
    h3. vrijdag
    
    * "Duffy":http://last.fm/music/Duffy. Schattig. Een beetje jammer dat
      het programmaboekje haar "Amy":http://last.fm/music/Amy+Winehouse 2.0
      noemt, want wat mij betreft is het gewoon
      "Dusty":http://last.fm/music/Dusty+Springfield 2.0.
    * "The Verve":http://last.fm/music/The+Verve. Blijk ik toch
      uiteindelijk meer van te kennen dan alleen Bitter Sweet Symphony, alleen
      weet je niet dat het van hen is. Leuke band, misschien nog es wat meer
      van beluisteren.
    * "Neil Young":http://last.fm/music/Neil+Young. De gemiddelde leeftijd
      van het festivalpubliek was vandaag al wat hoger en Neil Young was de
      reden. Deze rocker op leeftijd zette een fijne show weg.
    * "Moby live: remixed":http://last.fm/music/Moby. Een complete omslag
      op Main Stage als de hyperactieve Moby het podium bestormt. Hij remixt
      zijn eigen repertoire tot soms onherkenbare nieuwe nummers. Natuurlijk
      vergezeld van een flinke beat die tot in de verre omtrek te horen valt,
      zoals op de camping. Inderdaad, voor het einde weggegaan, maar dat deert
      dus niet, want je hoort het toch wel :D
    
    h3. zaterdag
    
    Eigenlijk d&eacute; dag van het festival vanwege die ene band...
    
    * "The Hives":http://last.fm/music/The+Hives. Wat een schreeuwerige
      zanger en overdreven gespeelde anti-autoritaire populairdoenerij, bah.
    * "Kate Nash":http://last.fm/music/Kate+Nash. Moet toegeven dat ik
      weinig heb meegekregen van het optreden, we zaten een beetje verderop en
      keken naar de schermen en luisterden met een half oor. Ik weet dus niet
      precies wat ik ervan moet vinden :)
    * "KT Tunstall":http://last.fm/music/KT+Tunstall: Weer zo iemand
      waarvan blijkt dat je 'r allang kent van dat ene nummer "Black Horse and
      the Cherry
      Tree":http://last.fm/music/KT+Tunstall/_/Black+Horse+and+the+Cherry+Tree
      en ook van "Suddenly I
      See":http://last.fm/music/KT+Tunstall/_/Suddenly+I+See. Leuk optreden.
    * "Sigur R&oacute;s":http://last.fm/music/Sigur%2BR%F3s. Afgesproken
      voor de geluidstoren, helaas naast luidruchtige dronken Engelsen, dus na
      elkaar gevonden te hebben vrij snel verhuisd. De show is vernieuwd, weg
      is het gordijn, nieuw zijn lichtgevende bollen en "kostuums die zo
      weggeplukt lijken uit Pan's
      Labyrinth":http://werchter2008live.blogspot.com/2008/07/sigur-ros.html.
      De hele dag was het al regenachtig, maar natuurlijk klaarde de hemel een
      half uur voor het optreden helemaal op en kregen we een prachtige rode
      avondlucht te zien, zoals het hoort bij Sigur R&oacute;s. De nieuwe
      nummers werden goed ontvangen, en bij het blije
      "Gobbledigook":http://www.last.fm/music/Sigur+R%F3s/_/Gobbledigook vraagt
      J&oacute;nsi opeens "maybe you can klapp to that" (uiteraard met vet
      IJslands accent) aan het publiek... Wauw! Communicatie! Een doorbraak :D
      Gelukkig was Popplagi&eth; nog steeds de afsluiter, dus werden we met een
      knaller heengezonden. Een registratie van het concert is te vinden op de
      "FTP-site van de
      band":ftp://ftp.sigur-ros.co.uk/Concerts/2008/2008-07-05%20Werchter%20Festival
      (ja, het is zo een van die bands die dat wel leuk vindt als mensen
      concerten opnemen!).
    * "Radiohead":http://last.fm/music/Radiohead. Begin van gezien, zag er
      veelbelovend uit, heel arty en het klonk ook erg goed. Het was alleen al
      een beetje een lange dag geweest en we waren weer best moe van het
      gesjouw de hele dag. Weer gold dat we op de camping alsnog alles konden
      volgen op de lichtshow na.
    
    h3. zondag
    
    * "Anouk":http://last.fm/music/Anouk. De enige Nederlandse act op het
      festival had haar twee kinderen meegenomen voor de cute-factor. Knallend
      optreden. De kleine Benjamin mocht voordoen hoe het moet op een basgitaar
      en als hij vervolgens "nee" antwoordt als hij van het podium moet merkt
      Anouk op, "jee, wat een attitude zeg, van wie zou hij dat nou hebben?" :P
    * "The Raconteurs":http://last.fm/music/The+Raconteurs. We zaten erbij
      en keken ernaar... Mjah, vond er niet zo veel aan eigenlijk.
    * "Kaiser Chiefs":http://last.fm/music/Kaiser+Chiefs. Hyperactieve
      Ricky Wilson leidt het publiek langs alle kanten van het podium en daar
      omheen. Op een gegeven moment is hij gewoon kwijt en vinden we hem even
      later terug in de geluidstoren om het podium eens vanuit het publiek te
      bekijken, "dat is m'n favoriete band daar... jammer dat er geen zanger
      is, misschien moet ik maar teruggaan".
    * "Underwold":http://last.fm/music/Underworld. Ik wilde hier eigenlijk
      heen gaan, maar de tent was overvol en buiten is het niet leuk. Na tien
      minuten ga ik terug naar het hoofdpodium.
    * "Beck":http://last.fm/music/Beck. Zij staan tegelijk met Underworld
      en hoewel de naam me wel iets zei realiseerde ik me niet dat ook dit weer
      zo'n band is waarvan je nummers kent zonder het bewust te weten. De
      zanger doet me denken aan de frontman van Dungen en ik bedenk dat ik die
      ook best eens live zou willen zien. Maar goed, in ieder geval was dit
      weer zo'n band waarvan je vindt dat je er eens wat meer van moet
      beluisteren. Ze spelen onder andere Everybody's Gotta Learn Sometime van
      Korgis wat me bekend voorkomt, totdat ik me realiseer dat Krezip dat pas
      geleden nog heeft gecoverd. Verder opzoeken blijkt het de titelsong van
      Eternal Sunshine of the Spotless Mind te zijn (als Jim Carrey huilend in
      de auto de tapes aan het beluisteren is).
    * "Nightwish":http://last.fm/music/Nightwish. Terwijl zo'n 65000 man
      naar afsluiter "dEUS":http://last.fm/music/dEUS gaan blijft een kleine
      2000 man in de marquee om de "Finse metal-goths" hun festival te laten
      afsluiten. En mooi is het, hoewel ik moet zeggen dat de nieuwe zangeres
      Anette Olzon het toch n&eacute;t niet haalt bij de opera-geschoolde
      sopraan Tarja Turunen, maar het blijft prachtig. En leuk dat ik nog
      zoveel nummers herkende, ook al heb ik het al een tijd niet meer
      geluisterd. Met veel dubbele bass, pyrotechniek en snerpende gitaren,
      maar ook met piano sluiten ze een prachtfestival af.
    
    h3. maandag
    
    's Ochtends staan we vroeg op om de spullen in te pakken en te verdwijnen
    voordat de grote meute op gang komt. De tent kunnen we achterlaten in de
    auto bij vrienden van Jolanda, dus dat scheelt weer een hoop sjouwwerk. Een
    krappe drie-en-half uur treinen later kom ik m'n kamer binnen en zie ik
    mezelf voor het eerst in vier dagen in de spiegel... Het lijkt wel of ik
    een snelcursus zwerver gevolgd heb...
    
    Volgend jaar weer? Of misschien een ander festival? De "Metro heeft vandaag
    Rock Werchter met Pinkpop
    vergeleken":http://www.metronieuws.nl/index.php?actie=nieuws&amp;c=19&amp;id=127943,
    ze komen er niet helemaal uit. Elk nadeel heb nou eenmaal z'n voordeel.

  "@hard_breaks": false
