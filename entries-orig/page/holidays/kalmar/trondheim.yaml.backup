--- !hobix.com,2004/entry 
title: Trondheim
created: 2008-02-25 14:20:01 +01:00
updated: 2008-10-29 22:15:38 +01:00
author: christian
content: !str:RedCloth::TextileDoc 
  str: |
    h3. Donderdag 7 februari
    
    Het is donderdag 7 februari, 5.00 en m'n wekker gaat. Tevreden herinner ik
    me dat ik de avond ervoor m'n brood al had gesmeerd en dus gerust nog een
    kwartiertje kon blijven liggen.
    
    Om kwart voor zes is het dan toch echt tijd om te vertrekken en vol goede
    moed ga ik richting het station waar een groep van bijna dertig personen --
    op dat moment voor het grootste deel nog onbekenden, vooral "van die rare
    "GEWISsers":http://www.gewis.nl/". Op het station verder alleen een paar
    vroege vogels die naar hun werk gaan en nog even geen zin hebben in zo'n
    vrolijke bende vakantiegangers.
    
    <a href="/photos/kalmar/IMG_8291.jpg" rel="lightbox[0]">!(left
    thumbnail)/photos/kalmar/small/IMG_8291.jpg!</a> Rond kwart voor negen
    bereiken we Schiphol, we checken in, gaan door de security en de meesten
    genieten pas dan van hun eerste kop koffie die dag (mij inclusief). De
    vlucht bleek bij het inchecken overboekt te zijn, maar omdat we een groep
    zijn konden we niet uit elkaar gehaald worden (yay!) en moesten ze dus drie
    andere pineuten zien te vinden die bereid waren 250 euro per ticket te
    ontvangen om vier uur later met de volgende vlucht te reizen.
    
    De vlucht wordt uitgevoerd door KLM met een heuze Fokker 70, eigenlijk best
    een geweldig vliegtuig, want klein en relatief stil (zeker in vergelijking
    met de Boeing 737's die Ryanair en easyJet over het algemeen hebben) en dan
    ook nog eens van Hollandse makelij. Lekker chauvinistisch vliegen dus. De
    vlucht brengt ons over de waddenzee vanaf grofweg Schiermonnikoog tot aan
    Sylt, dan over het westen van Denemarken, het Kattegat over, de eerste
    fjorden van zuid-Noorwegen en vervolgens over het hoogland van Noorwegen.
    Dan verdwijnen we in de wolken om er net voor Trondheim weer uit te komen
    en enorme witte vlaktes en diepe fjorden te zien. Mooie binnenkomst en een
    goede landing met extra ererondje over de fjord.
    
    <a href="/photos/kalmar/IMG_8296.jpg" rel="lightbox[0]">!(left
    thumbnail)/photos/kalmar/small/IMG_8296.jpg!</a>  Al direct bij het
    uitstappen begint de eerste glibberpartij, want er ligt overal een mooie
    laag ijs. De eerste wedjes worden al gelegd wie er het eerst op z'n gat
    gaat. Ik geloof dat iedereen veilig de bus heeft gehaald die ons naar
    Trondheim ging brengen. Onderweg, overal sneeuw en ijs, tunnels afgewisseld
    door uitzichten op de fjord en de mij al uit IJsland bekende kleurige
    houten huizen.
    
    In het hostel in Trondheim aangekomen is het snel de kamer opzoeken,
    eventueel omkleden en meteen de deur weer uit voor het eerste
    bedrijfsbezoek aan het onderzoeksinstituut "SINTEF":http://www.sintef.no/,
    de Noorse tegenhanger van TNO. Hoewel de presentaties best interessant
    waren, had iedereen behoorlijk moeite z'n ogen open te houden na de lange
    reis.
    
    Bij terugkomst in het hostel gaan we even in de TV-kamer zitten, waar een
    groep mensen elkaar verdacht aan het maken zijn en besluiten wie ze die dag
    gaan ophangen... Inderdaad, ze spelen "Weerwolven van
    Wakkerdam":http://nl.wikipedia.org/wiki/Weerwolven_van_Wakkerdam. Het
    blijken nog Nederlanders te zijn ook en we doen gezellig mee. Prachtig hoe
    je als Ljouwertse dramadocent-student je volledig in je rol kan inleven en
    dan emotieloze Eindhovense informatica-studenten moet zien te lezen of ze
    weerwolf zijn of niet. En ook andersom natuurlijk :) Een leuke avond en een
    goed begin van de reis.
    
    Tot zover dag 1. Ik beloof dat de verhaaltjes van de volgende dagen korter
    blijven ;-)

  "hard_breaks": false
