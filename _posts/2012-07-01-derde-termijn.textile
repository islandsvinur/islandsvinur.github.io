---
layout: post
title: "Derde termijn"
date: 2012-07-01 22:31:38 +0200
---
Over de bouw heb ik nu eigenlijk niet zoveel nieuws te melden. We
zijn er zelf de laatste weken niet meer geweest, maar de ouders van
Marly zijn er een keer op een regenachtige dag (24 juni)
langsgereden en foto's gemaakt.

Op het eerste gezicht is er niets veranderd ten opzichte van de
vorige keer, maar een nadere vergelijking met de foto van de vorige
keer laat zien dat de betonvloer voor de zolder is gestort. Dat is
dan meteen ook "pay day" voor de 3e termijn. De helft van de
aanneemsom moet nu betaald zijn.

Van een van onze toekomstige buren die we toevallig tegenkwamen toen
wij een keer gingen kijken hoorden we dat de aannemer wil proberen
het dak er nog voor de bouwvak vakantie op te krijgen. Dat betekent
dat ze nu nog maar 2 weken de tijd hebben. We zijn benieuwd, we gaan
deze week weer eens een kijkje nemen!
