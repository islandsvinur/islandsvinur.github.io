---
layout: post
title: "Vakantie in Kopenhagen"
date: 2008-08-10 14:35:16 +0200
---

We zijn alweer een ruime week terug van Kopenhagen, maar ik moest eerst nog
even een tentamen voorbereiden, dus de
"foto's":http://luijten.org/files/kopenhagen.pdf kwamen wat later, maar
w&eacute;l in een wat origineler jasje dan een standaard gallery pagina.

!(left)http://luijten.org/photos/lille-havfrue.png! Het is een mooie week
geweest, zij het een beetje vermoeiend, maar daarvoor is het natuurlijk
vakantie... Een verslagje met wel heel veel gaten:

De eerste dag begon een beetje vroeg om 5 uur, omdat we de goedkope
"red-eye vlucht":http://en.wikipedia.org/wiki/Red-eye_flight hadden
gekozen. Daardoor waren we echter wel al om half 10 bij het hotel en konden
we dus meteen de eerste dag de stad al gaan verkennen.

Het weer liet ons de eerste dag nog wel onze jassen meenemen, maar die
hebben we uiteindelijk helemaal niet aan gehad. Rond een uur of 5 trok de
bewolking weg, die we pas op de laatste dag weer terug zouden zien.

Goed, de eerste dag, een beetje rondwandelen in een nieuwe stad, zonder
echt een doel voor ogen en vooral goed rond je heen kijken. Het ziet er
allemaal een beetje Noord-Duits en een beetje Scandinavisch uit.

De dagen erna wordt het alleen maar warmer en komt het dagprogramma vooral
neer op een paar uurtjes rondwandelen, wat bekijken en dan lekker niksen
tussen de Denen in het park met de snackjes en drinkjes die we in de
supermarkt hebben gehaald (*tip*: zoek uit hoe de supermarkten heten waar
je heen gaat en probeer van te voren al uit te vinden waar ze zijn, in
Denemarken zijn het Netto en Irma die we veel tegen kwamen).

Maandags gaan we per trein naar Malm&ouml; in Zweden; minder Duits, meer
Scandinavisch.

Woensdag is onze laatste dag, we hebben niks meer gepland staan en gaan een
kijkje nemen in &Oslash;restad, een van de nieuwste wijken van Kopenhagen
met veelbelovende architectuur etc. Nu moeten we ergens een verkeerde
afslag genomen hebben, want zo geweldig was het nou allemaal ook niet. We
pakken de metro terug de stad in, halen voor de zoveelste keer een
ongelooflijk lekker ijsje (vlierbessen, hmmmm) en wachten tot we naar huis
mogen :)
