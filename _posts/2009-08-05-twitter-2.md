---
layout: post
title: "Twitter - Anderhalf jaar later"
date: 2009-08-05 20:13:12 +0200
---

[![twitter kalmar](/image/twitter-kalmar-thumbnail.png)](/image/twitter-kalmar.png)
Vorig jaar schreef ik over [het feit dat ik een account op
Twitter](/web-stuff/twitter.html) had aangemaakt. De directe
aanleiding was het arriveren van m'n Nokia N810 (daarover moet ook
nog eens wat geschreven worden, bedenk ik mij nu) en de aanstaande
[studiereis naar
Scandinavi&euml;](/page/holidays/kalmar/reisverslag.html).

In die tijd heette Twitteren nog
[microbloggen](http://nl.wikipedia.org/wiki/Microblogging) en het
Journaal had er nog niet van gehoord. Updates gingen nog via de
instant messenger en de "[Fail
Whale](http://en.wikipedia.org/wiki/Fail_whale#Outages)" was nog lang
niet populair.

De [vliegtuigcrash bij
Schiphol](http://nl.wikipedia.org/wiki/Turkish_Airlines-vlucht_1951)
maakte Twitter in &eacute;&eacute;n klap bekend in Nederland. Daarna
ging het snel, steeds meer "oude media" werd actiever op Twitter.
Ook de commerci&euml;e bedrijvigheid nam toe, wat je vooral merkte
aan de mails van nieuwe volgers die probeerden je te lokken ook hen
te volgen.

Het grote publiek raakt intussen wat bekender met het fenomeen en
vraagt zich vooral af wat er nou zo interessant is om iedereen te
vertellen wat je aan het doen bent. Nou, ik geef ze daar helemaal
gelijk in, want dat is helemaal niet zo interessant.

Waarom ik dat dan toch de hele wereld meedeel? Omdat het zoveel
m&eacute;&eacute;r kan zijn dan alleen zeggen wat je aan het doen
bent. Het laat zien wat je beweegt, welke kennis je hebt, hoe bereid
je bent die kennis te delen. Oftewel, wat voor mens je bent. Dat kan
interessant zijn voor je toekomstige werkgever!

Tegelijk kan je toekomstige werkgever zich &oacute;&oacute;k via
Twitter of een soortgelijke dienst profileren. Je raadt het al, mijn
werkgever heb ik leren kennen via Twitter. Pas nadat ik
[@isaaceindhoven](http://twitter.com/isaaceindhoven) had gevolgd
vielen me hun wervingsposters op de TU/e me op! Intussen had ik voor
mezelf al een beeld gevormd van een dynamisch bedrijf met
interessante projecten. Een paar minuten nadat ik mijn sollicitatie
had verstuurd las ik in mijn Twitter client:

![twitter isaaceindhoven sollicitatie](/image/twitter-isaaceindhoven-sollicitatie.png)

Een bedrijf wat zijn werkzaamheden publiceert, profileert zich als
een open organisatie. Bij ISAAC wordt geprobeerd elke week iets op
de [ISAAC blog](http://www.isaac.nl/blog.jsp) te zetten.  De
artikelen over het algemeen wel behoorlijk technischer van aard,
maar daarvoor is het natuurlijk ook een software- en geen
marketingbedrijf.

Maar alleen publiceren is echter nog geen open communicatie, want
communicatie vereist _tweewegverkeer_. Neem bijvoorbeeld
[Rhinofly](http://www.rhinofly.nl/), het bedrijf waar m'n neef Frank
Meeuwsen als brand manager jarenlang het online gezicht van is
geweest. Als een van Nederlands oer-bloggers wilde hij het merk
Rhinofly in de blogosphere vestigen. Op hun "corporate weblog"
[Frank-ly](http://www.frank-ly.nl/) delen ze de kennis die ze intern
opdoen met de buitenwereld, met de mogelijkheid tot discussie.

Interne bedrijfsdiscussie die geschikt is voor de buitenwereld,
wordt via Twitter gedeeld. Het geeft de lezer het gevoel betrokken
te zijn bij het bedrijf, er deel van uit te maken en dat is soms ook
zo, want je bent altijd vrij om te reageren en een open organisatie
moedigt dit ook aan en neemt de nieuwe discussiepartner (tijdelijk)
op in het gesprek.

Naast communicatie is een tool als Twitter ook heel geschikt om eens
het leven van iemand uit een andere beroepsgroep te volgen. Wat doet
een [topsporter](http://twitter.com/erbenwennemars) als hij niet de
snelste 500 meter ooit schaatst? Waarmee is een [minister van
buitenlandse zaken](http://twitter.com/MaximeVerhagen) zoal bezig?

Twitter stelt de vraag "Wat ben je aan het doen?", maar dat zou eigenlijk
moeten zijn "Wat houdt je bezig?"
