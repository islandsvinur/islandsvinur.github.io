---
layout: post
title: "Volwassen praat: Hypotheekrenteaftrek"
date: 2010-03-31 20:40:50 +0200
---
En dan nu een verhaaltje uit de categorie "volwassen praat".

Er is veel te doen rond het thema hypotheekrenteaftrek (HRA). Al
jaren probeert de politiek een standpunt in te nemen wat geen
stemmen kost, maar w&eacute;l de HRA beperkt. Alleen "hoge"
hypotheken zouden er last van mogen hebben, alleen hypotheken op
tweede huizen zou niet langer aftrekbaar mogen zijn... De rek is er
inmiddels wel uit, ze zullen een besluit moeten gaan nemen.
Eigenlijk maakt het niet eens meer uit w&aacute;t er besloten wordt,
&aacute;ls er maar iets besloten wordt zodat de onzekerheid
verdwijnt.

De [Vereniging&nbsp;Eigen&nbsp;Huis](http://www.eigenhuis.nl/) gaat
nu in navolging van de [ANWB met de
kilometerheffing](http://www.anwb.nl/auto/dossier-kilometerprijs,/ledenpeiling.html)
via een "volksraadpleging" de mening peilen en dit aan Den&nbsp;Haag
presenteren. 

De huizenmarkt staat bijna stil, omdat huizen onbetaalbaar zijn
geworden. Banken willen helemaal geen hypotheken meer verstrekken,
een afgestudeerde HBO'er of acadeem kan nu met een startsalaris een
hypotheek krijgen van ongeveer &euro;&nbsp;150.000,-, waarvoor je in
ieder geval in Eindhoven geen huis kunt krijgen. Voor starters is
het nu ook helemaal niet interessant om te kopen, omdat er grote
onduidelijkheid is over de HRA. Het kan namelijk twee kanten op
gaan:

* De HRA wordt _wel_ afgeschaft, huizen worden moeilijker te betalen,
  oftewel dan moet de prijs omlaag. Als je net voor de afschaffing dus
  een huis hebt gekocht zit je ten eerste met een te duur huis waar je
  voorlopig niet vanaf kunt en ten tweede met maandelijks hogere kosten.

* De HRA wordt _niet_ afgeschaft, de prijzen blijven veel te hoog voor
  een starter om iets te kunnen kopen. Sociale huurwoningen worden
  bezet door mensen zoals ik die er eigenlijk niets meer te zoeken
  zouden moeten hebben.

Het beste voor de potenti&euml;le starter is dus om gewoon te
blijven zitten waar ie nu zit, in z'n (sociale) huurwoning en
daarmee een plaats bezet te houden voor iemand die het veel harder
nodig heeft. De starter die in het verleden een huis heeft gekocht
en op zoek is naar een ander (groter) huis, krijgt z'n huis niet
verkocht aan de potenti&euml;le starter en blijft dus ook op z'n
huidige stek zitten. De koper die boven z'n kunnen een veel te duur
huis heeft gekocht krijgt het niet meer verkocht aan de starter die
wat groter wil gaan wonen, en komt zo in financi&euml;le problemen.

Het belangrijkste voor de politiek is nu eigenlijk gewoon
duidelijkheid te geven wat ze willen, gaan we voor afschaffing of
aanhouden? Deze draaikonterij zet de woningmarkt alleen maar vaster
en daar heeft niemand iets aan. Een duidelijk besluit met een
fatsoenlijke overgangsregeling zal onzekerheden wegnemen en hoe
vervelend het besluit ook is, volgens mij komt het de woningmarkt
alleen maar ten goede. Ik denk dan ook dat het onvermijdelijk is dat
de HRA uiteindelijk helemaal wordt afgeschaft.

Pas als er meer duidelijkheid is -- demissionaire kabinetten helpen
daarbij overigens ook niet echt -- ga ik rondkijken. Tot die tijd
blijven we lekker in ons Woonbedrijf-appartement zitten. Het is
trouwens inmiddels alweer precies een jaar en een dag geleden dat
we [het eerste kijkje mochten
nemen](http://luijten.org/ons-nieuwe-hutje.html).
