---
layout: post
title: "Verhuisplannen"
date: 2012-06-04 10:51:06 +0200
---

Zoals bij de meesten bekend zijn we op zoek naar een koophuis. Je
zou zeggen dat dat in deze kopersmarkt niet echt een probleem zou
moeten zijn. Klopt, maar wij hebben natuurlijk ook onze eisen :-)

Wat we prettig vinden aan ons huidige appartement is het lage
energieverbruik. Dit komt deels omdat het een appartement is, maar
toch vooral omdat het gewoon supergoed ge&iuml;soleerd is en gebruikmaakt
van een warmte-terugwinsysteem. Ook fijn zijn de hoge plafonds,
grote deuren, goed hang- en sluitwerk en andere prettige zaken uit
de Bouwbesluiten van de laatste jaren.

Een (redelijk) nieuw huis heeft dus onze voorkeur. En daarmee zeg je
dus eigenlijk nieuwbouw, want bestaande, maar redelijk nieuwe huizen
worden niet zo snel verkocht door de hoge kosten die dat met zich
meebrengt (vaak is het pas na 5 jaar rendabel om een huis weer te
verkopen door onder andere de overdrachtsbelasting).

De zoektocht begon in de omgeving van Eindhoven, maar hier zijn de
huizen gewoon veel te duur. We gingen ons ori&euml;nteren op plaatsen
gelegen aan de spoorlijn Eindhoven â Venlo en met een station:
Helmond, Deurne, Horst-Sevenum, Blerick. In Helmond wil ik niet
wonen :P, dus begonnen we in Deurne.

h3. Deurne

We zagen het interessante nieuwbouwproject De Rijtse Vennen. Hier
schreven we ons in op een van de 16 starterswoningen (zie hieronder)
en we werden ingeloot. Onderzoek in het archief van de gemeente
Deurne leverde op dat de wijk ontheffing heeft gekregen voor
overschrijding van de geluidsnormen door spoorlawaai. De gemeente
Deurne heeft een ontheffing voor spoorlawaai afgegeven tot 68
dB(Lden), de verwachting is dat deze waarde in 2015 structureel
wordt overschreven. Een onbetrouwbare meting door ons met een iPhone
app liet al zien dat het inderdaad regelmatig behoorlijk luid is in
de omgeving, en als er een goederentrein langskomt dat het
geluidsniveau zelfs stijgt tot boven de 70 dB(A). Ter vergelijking,
op ons balkon is het 52 dB(A) als er een auto voorbijkomt en dat is
eigenlijk al best veel herrie; een toename van 3 dB ervaren we als
een verdubbeling van het geluidsniveau. Er zijn geen plannen voor
geluidsbeperkende maatregelen bij de gemeente, dus dat wordt in de
toekomst alleen maar erger. In de onmiddellijke nabijheid was er
bovendien een natuursteenverwerkingsbedrijf (= lawaai), een drukke
verkeersweg (= lawaai) en een uiensnijderij (= stank). Dat leek ons
niet zoân prettig leefklimaat.

Achteraf blijkt het maar goed te zijn geweest dat we er niet mee
verder zijn gegaan, want na een half jaar is nog maar 7 van de 16
woningen verkocht. Dit betekent dat er nog niet begonnen gaat worden
met de bouw, want dat is pas bij 70%. Tegelijk kun je gedurende 2
jaar niet onder de koop uit als de bouw niet begint; je zit er dus
minimaal 2 jaar aan vast en dan zou het alsnog niet gebouwd kunnen
worden en het contract ontbonden. In Deurne zijn verder geen
nieuwbouwplannen die interessant voor ons zijn (andere projecten
zijn veel te duur).

h3. Horst-Sevenum

Het volgende station is Horst-Sevenum. Hier omheen liggen de dorpen
Horst, Hegelsom, Sevenum en Meterik. Horst heeft een voor Horstse
begrippen groot bouwplan aan de zuidwest-rand genaamd De Afhang. De
eerste fase is net afgerond en de tweede fase is net in de verkoop
gegaan. Hier zagen we onderstaande tweekappers.

Een interessant project met mooie huizen, gelegen aan een
doodlopende straat en een park tegenover. Wel een beetje duur, maar
we besluiten toch een optie te nemen op een kavel.

Toevallig worden echter in hetzelfde project door een andere
ontwikkelaar-aannemer-combinatie nog meer tweekappers weggezet. De
startprijs is al een stuk lager en ook de meerwerkopties zijn een
stuk goedkoper. Van een setje van 4 woningen is al 3 verkocht en ze
zijn dan ook al begonnen met de bouw (dat betekent dat het huis
gegarandeerd binnen x werkbare dagen klaar is!). Ook hierop nemen we
een optie. De woning ligt aan een zijstraat van een zijstraat, dus
geen doorgaand verkeer. De overburen zijn levensloopbestendige
woningen, wat een modern eufemisme is voor seniorenwoningen en
erachter staat een oude boerderij (gemeentelijk monument) die er
uiteraard al stond voordat het plan werd bedacht. Deze boerderij
staat trouwens ook te koop.

De optie op de andere woning in het plan laten we gaan en we
besluiten om dit ons paleisje te laten worden. We (lees: Marly)
onderhandelen over de prijs (ja, dat gaat dus ook bij nieuwbouw),
leggen de aannemer uit dat het voor ons ook een risico is in deze
politiek onzekere tijden en uiteindelijk gaat hij overstag met een
mooi bod. We gaan zaterdag 9 juni hopelijk tekenen. Waar dit van
afhangt? Of de juiste zaken in de overeenkomst zijn opgenomen en of
er geen vreemde zaken in staan.

Binnenkort meer over onze (r)emigratie naar Limburg!
