---
layout: post
title: "Roken en de Vuvuzela"
date: 2010-06-14 21:24:03 +0200
---

Voetballiefhebbend Nederland wordt er gek van, het monotone gebrom van
de vuvuzela. De media meent aan iedereen zijn mening te moeten vragen,
die steevast iets is in de categorie "om gek van te worden",
"vreselijke herrie", "je hoort jezelf niet meer juichen". Ze zouden
verboden moeten worden! De vuvuzela hoort echter bij de voetbalcultuur
van Zuid-Afrika, dat wist men ook al toen het WK werd gegund aan dat
land.

p(center).  "!/image/taal-van-vuvuzela.jpg!":http://taal.web-log.nl/taaladviesdienst/2010/06/taal-van-de-vuvuzela.html <br/> _De taal van de vuvuzela_

Ik vond de overlast door vuvuzela's eigenlijk treffend vergelijkbaar
met de overlast die rokers constant veroorzaken op hun omgeving.

Ongevraagd blazen ze constant stinkende troep de lucht in waar
iedereen in de omgeving last van heeft. Je kan het proberen te
maskeren door een andere geur de ruimte in te blazen, maar de
rookstank blijft. We hebben er een oplossing voor; het rookverbod,
maar er is een groep rokers die vindt dat ze gewoon moeten kunnen
blijven paffen, want het hoort nou eenmaal bij de uitgaanscultuur...

Rokers van Nederland die tegen het rookverbod zijn, denk nog eens aan
de vuvuzela's als je meent een sigaret op te moeten steken in het
bijzijn van andere niet-rokers en bedenk dat er ook mensen het niet
met jullie eens zijn!

*Note:* Dit is geen aanval op rokers, dit is een aanval op mensen die
blijven doorzaniken over het verbod op roken in de horeca.
