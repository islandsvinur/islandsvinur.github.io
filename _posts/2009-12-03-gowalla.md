---
layout: post
title: "Gowalla"
date: 2009-12-03 22:34:54 +0100
---

Met het groeiend aantal GPS chips in telefoons en andere mobiele apparaten,
groeit ook het aantal diensten waarmee je je locatie kunt bijhouden. Sommige
diensten, zoals Google Latitude, zijn heel droog en geven slechts een
ballonnetje weer op de plek waar je bent en hebben verder weinig speciale
functies. Andere diensten maken er een spel van, waarbij je punten kan
verdienen als je naar een bepaalde plek gaat.

# Geocaching

!(right)/image/gowalla-thumbnail.png(Gowalla Spots)! Het idee van deze spellen
komt voort uit het fenomeen
[Geocaching](http://nl.wikipedia.org/wiki/Geocache). Op een geocache-forum
wordt een raadsel geplaatst wat je als je het hebt opgelost naar de plek zal
voeren waar je een "cache" zult vinden.  Zo'n cache bestaat meestal uit een
verder nutteloos object (een plastic boerderijdiertje, een haarborstel, noem
het maar op) en een boekje waar je je naam in kunt vullen. Andere vinders van
de cache kunnen zo zien wie hen voor was en wanneer. Om aan geocaching te doen
hoef je eigenlijk alleen een GPS ontvanger of een goede stafkaart te hebben.
Eigenlijk is het dus gewoon een soort schatzoeken.

Een paar jaar geleden waren GPS ontvangers nog duur, maar tegenwoordig heeft
bijna iedereen die vaak op de weg zit wel een navigatie-systeem en zitten de
chips ook in steeds meer telefoons. 

# Virtuele spellen in de echte wereld

Een paar weken geleden heb ik de iPhone app
[Gowalla](http://www.itunes.com/app/Gowalla) ge√Ønstalleerd.  Gowalla is
geocaching, maar dan met virtuele caches, je zult dus nog steeds op stap moeten
gaan, maar op de locatie zelf is geen schat meer te vinden. Het spel is dan ook
niet om de schatten te doen, maar om het ontdekken van nieuwe plekken.

!(left)http://static.gowalla.com/kinds/1527-31448816a0f0ec861678f95fffb29729.png(Clay
Pot)!  Op willekeurige plekken krijg je items die daar "liggen", deze kan je
dan weer achterlaten voor de volgende, of bewaren voor later gebruik. Dit
gebruik is op dit moment now wel beperkt tot stoer doen tegenover je vrienden.
Er zijn ook voorgedefinieerde "trips", een verzameling plekken die je kan
bezoeken. Heb je zo'n trip voltooid, krijg je een stempel in je paspoort. Draag
je bij aan het netwerk, door veel plaatsen toe te voegen, verdien je ook een
stempel in je paspoort.

!(right)http://static.gowalla.com/kinds/1470-e79b74e4a39d28d1ec892a8106ea369d.png(Clickety
Bricks)!  Op dit moment lijkt Gowalla nog vooral spielerei, maar het is te
hopen dat er in de toekomst iets meer mee te doen valt. In plaats van "Clickety
Bricks" of een "Clay Pot" zou je natuurlijk veel liever een gratis broodje
krijgen bij je favoriete broodjeszaak. Of tenminste, dat zou een bedrijf
waarschijnlijk liever zien ;-).
