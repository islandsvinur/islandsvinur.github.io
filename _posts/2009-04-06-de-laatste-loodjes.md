---
layout: post
title: "De Laatste Loodjes"
date: 2009-04-06 11:39:20 +0200
---

![](/image/koffiedrab.jpg) Nog een paar weken, dan is het gebeurd met de
studententijd! Het werk aan [CoffeeDregs](/tags/coffeedregs) is af, het is in
mijn ogen (en gelukkig ook in de ogen van m'n begeleiders) een leuke tool
geworden. Ik heb twee experimenten met studenten gehouden en beiden waren
erover te spreken, om verschillende redenen zelfs! Om te kunnen testen of
CoffeeDregs een beetje iets is had ik wat programmeeropdrachten gegeven,
waarbij ze enerzijds van een bestaand programma moesten voorspellen en
verklaren wat het deed en anderzijds een niet-werkend programma moesten
aanpassen.

Nu ben ik aan het schrijven aan m'n verslag. Hopelijk is het eind van de week
zo ver gevorderd dat we kunnen spreken van een eerste conceptversie. Dat
betekent namelijk dat ik waarschijnlijk nog in april mijn presentatie kan gaan
houden en dus nog een maandje vakantie heb voordat ik bij [ISAAC(Internet
Strategy and Automation Company)](http://www.isaac.nl/) ga beginnen.

![](/image/isaac-logo.png)

Jawel! Ik heb vanaf 1 juni een baan bij een snel groeiend web- en
softwarebureau in Eindhoven, schuin tegenover het Parktheater, met klanten als
[Megapool](http://www.isaac.nl/portfolio_megapool.jsp), [Modern
Electronics](http://www.isaac.nl/portfolio_modern.jsp) en [IKEA
Family](http://www.isaac.nl/portfolio_ikea.jsp). Ik ben erg benieuwd!

Het is grappig, want onze wasmachine gaan we nu waarschijnlijk bestellen door
gebruik te maken van code die door mijn toekomstige collega's is geschreven.
