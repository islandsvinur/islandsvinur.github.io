---
layout: post
title: "Stockholm"
date: 2008-02-25 21:23:42 +0100
---
h3. Maandag 11 februari

De nachttrein rijdt Stockholm met een beetje vertraging binnen, opgelopen
door een kapotte locomotief. Ergens midden in de nacht hebben we drie
kwartier stilgestaan om te wachten op een nieuwe loc. Hiervan heb ik niets
meegekregen, want ik lag heerlijk te slapen op de niet eens zo heel
oncomfortabele "bedden".

Bij het uitstappen draait Remco zijn schouder uit de kom, en krijgt hem er
niet eigenhandig weer terug in. Met veel gedoe krijgt hij een rolstoel en
een taxi naar het ziekenhuis geregeld. Intussen worden wij per bus naar het
hostel Zinkensdamm gebracht, halen een metrokaart voor de komende week en
beginnen aan een verkenningswandeling door de Zweedse hoofdstad onder
leiding van Inge, een studente bouwkunde aan de TU/e die hier een half jaar
vakken volgt.

!(left thumbnail)/photos/kalmar/small/IMG_8531.jpg!

We lopen langs de koninklijke paleizen, de regeringsgebouwen en zien de
wisseling van de wacht. Voor 69 krone vinden we een warme lunch (redelijk
standaard in Scandinavi&euml;, evenals warm avondeten) inclusief drankje in
een restaurantje waarvoor we eerst een portiek in moeten, dan een trap af,
een halletje door en dan pas zijn we er. Wil je naar de wc, dan moet je het
hele traject omhoog, het portiek doorlopen, langs wat afvalemmers ergens
een deurtje door. Geweldig :)

Na afloop van de wandeling gaan we nog even een beetje shoppen naar kaarten
en souvenirs en daarna nog een beetje lammen in een klein parkje bovenop
een heuvel in de zon, midden tussen de huizen. Als de zon achter de huizen
wegzakt en de temperatuur ook, gaan we naar het hostel terug en gaan daar
verder waar we mee bezig waren.

p(center). !(thumbnail)/photos/kalmar/small/IMG_8533.jpg!&nbsp;&nbsp;
&nbsp;&nbsp;!(thumbnail)/photos/kalmar/small/IMG_8551.jpg!

h3. Dinsdag 12 februari

Vandaag gaan we op bezoek bij "IBM Forum
Nordic":http://www.ibm.com/se/ibmforum/, waar we vluchtig ontvangen en
ongeveer net zo vluchtig weer buitengekeken worden. Niemand is echt
tevreden over dit bezoek en het was de lange rit van vijftien kilometer met
de tunnelbana (metro) naar Kista niet echt waard. Wat het wel de moeite
waard maakte was het idee dat je binnen niet al te lange tijd opeens
helemaal buiten de stad kan zijn. Na het een-na-laatste station schieten we
namelijk plotseling de tunnel uit en rijden door een bos en weilanden om na
enkele kilometers aan te komen op "Kista Science
City":http://www.kista.com/, het grootste IT-centrum van Zweden.

!(left thumbnail)/photos/kalmar/small/IMG_8596.jpg!  Na het wat
teleurstellende bezoek aan IBM rijden we terug de stad in, richting het
"Vasa-schip":http://www.vasamuseet.se/. Dit oorlogsschip uit de 17e eeuw
maakte slagzij amper 20 minuten na haar tewaterlating, richtte zich
opnieuw, kantelde een tweede maal en toen liep het water door de
kanonsgaten het schip binnen. In enkele minuten was het schip gezonken en
het grootste deel van de bemanning wist zich te redden, zo'n 40 personen
hebben het niet gehaald. Het schip moest een paradepaardje van de Zweedse
koning Gustaaf II Adolf worden, in plaats daarvan werd het Zwedens eerste
duikboot. In 1961 werd het schip geborgen en gereconstrueerd.

h3. Woensdag 13 februari

Nog een keer gaan we naar Kista. Ditmaal voor een hele dag en we gaan
"Ericsson":http://www.ericsson.com/ bezoeken, tevens een van de
belangrijkste sponsors van onze reis.  Ze hebben werkelijk werk gemaakt van
ons bezoek, want "speciaal"  voor ons is een onderzoeker van Ericsson in
Rijen overgevlogen om deze dag te verzorgen. De dag staat in het teken van
mobiele netwerken en hun toepassingen, maar we kunnen niet beginnen voordat
we eerst een rondleiding langs de geschiedenis en tegenwoordige tijd van
Ericsson en telefonie in het algemeen hebben gemaakt.

Vervolgens krijgen we ook nog een praatje over het "Ericsson Racing
Team":http://www.ericssonracingteam.com/ wat in oktober gaat meedoen aan de
Volvo Ocean Race met
"twee":http://www.volvooceanrace.org/teams/ericsson-team-3/
"boten":http://www.volvooceanrace.org/teams/ericsson-team-4/. We krijgen de
materialen te zien en een filmpje en zien niet wat er intussen achter onze
rug aan het gebeuren is... Want hier wordt langzaam een gordijn opgehezen
en daarachter... is opeens de enorme hal te zien waar de zeilboten gebouwd
worden. En dan te bedenken dat dit dus gewoon in het hoofdkantoor van
Ericsson is!

's Avonds zou volgens Inge in Alhuset -- een soort AOR, voor wie deze nog
kent -- op de universiteit een feestje zijn met goedkoop bier, dus wij niet
te lui om dat eens te bekijken (culturele uitwisseling is ook een van de
doelstellingen van de studiereis!). Uitgaan begint hier om 9 uur en als je
de laatste tunnelbana wilt pakken, dan heb je toch nog ruim drie uur
plezier gehad. Ideaal!
