---
layout: post
title: "Voorspoedig 2010!"
date: 2010-01-05 17:17:51 +0100
---
Een gelukkig 2010 allemaal!

Tsja, er is alweer een jaar voorbij en op deze blog is het in dat jaar
eigenlijk best stil geweest. Slechts 19 berichten hebben het
levenslicht gezien, zo zie ik in de archieven. Dat heeft er natuurlijk
alles mee te maken dat er in het afgelopen jaar nogal veel is gebeurd
en ik niet altijd de tijd wist te nemen om eens rustig de
beslommeringen van me af te schrijven.

# Terugblik

Laten we het allemaal nog eens langslopen... 2009 begon eigenlijk
redelijk hetzelfde als dit jaar: koud, ijskoud. In januari lag er overal
een dikke laag ijs en de Tocht der Tochten leek dichterbij dan ooit.
In februari ging ik voor het eerst met Isis mee op trainingskamp
in Collalbo, waarschijnlijk de mooiste (en snelste) buitenbaan van
de wereld en aan het eind van de maand reed ik mooi drie PR's op het
Isis-toernooi.

Tussen het [schaatsen](/tags/sport) door besteedde ik toen vooral
aandacht aan het afronden van het programmeerwerk voor m'n
afstudeeropdracht, aan [CoffeeDregs](/tags/coffeedregs) dus. Intussen
ging ik eens rondkijken naar wat ik na mijn studie ging doen. We
hadden inmiddels te horen gekregen dat we [een mooi appartement in de
Toeloop](/ons-nieuwe-hutje.html) zouden kunnen krijgen en de huur moest
natuurlijk wel betaald kunnen worden!

De eerste sollicitatie was gelijk raak, bij [ISAAC mocht ik aan de
slag](/studie/de-laatste-loodjes.html) en het klikte, want inmiddels is
mijn halfjaarcontract alweer verlengd...

# Voornemens

Jaja, je kan er natuurlijk niet onderuit. Ik heb een paar goede
voornemens, zo wil ik wat meer gaan schrijven om er wat meer
oefening in te krijgen. Het zal hopelijk resulteren in een groter
aantal artikelen in het jaar 2010.

Ik wil ook weer meer tijd maken voor vrienden, dat is er in het
afgelopen half jaar behoorlijk bij in geschoten.

Heeft iemand nog andere goede idee&euml;n voor voornemens?
