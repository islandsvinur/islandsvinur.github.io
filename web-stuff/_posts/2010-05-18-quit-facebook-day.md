---
layout: post
title: "Quit Facebook Day"
date: 2010-05-18 08:43:09 +0200
---

Op 31 mei is het [Quit Facebook
Day](http://www.quitfacebookday.com/). Aanleiding zijn de uitspraken
van [Mark Zuckerberg](http://en.wikipedia.org/wiki/Mark_Zuckerberg)
-- eigenaar van Facebook -- dat "privacy niet zo belangrijk is", dat
"privacy dood is" en de ondoorzichtigheid van Facebooks
privacy-instellingen. Nou wil ik niet beamen dat privacy inderdaad
niet zo belangrijk is, maar is het niet zo dat wat jij over jezelf
op Facebook publiceert gewoon je eigen verantwoordelijkheid is? 

Het gezever over privacy komt waarschijnlijk van een stel
ijdeltuiten die hun hele hebben en houden openbaar maken op
internet. Vervolgens zijn ze verbaasd als iedereen weet wat ze doen
en worden ze zelfs boos als bedrijven die gegevens gebruiken.

Het is zo gemakkelijk om je achter privacy te verschuilen. Maar
privacy op Facebook (en ook op het hele internet trouwens) heb je
naar mijn mening namelijk gewoon zelf in de hand. Je kan er namelijk
ook voor kiezen om g&eacute;&eacute;n g&ecirc;nante foto's te delen
of n&iacute;et te melden dat je weer stomdronken was in het weekend. 

Privacy-instellingen zijn niets meer dan _kunstmatige_ drempels voor
gepubliceerde berichten, het scheelt niet meer dan een enkel bitje
of een ander jouw bericht kan lezen of niet. Een enkel foutje kan
ervoor zorgen dat je de controle kwijtraakt over je spullen. Jij
hebt je privacy-instellingen misschien op orde, maar wat weerhoudt
je "vriend" ervan om die grappige opmerking over je baas te
kopi&euml;ren?

Mijn advies? Blijf lekker hangen op Facebook, [controleer je
privacy-instellingen](http://incredibleadventure.nl/2010/05/bekijk-je-privacy-instellingen-op-facebook/),
besef wie je vrienden zijn en gebruik je verstand als je iets
publiceert (*openbaar* maakt) op internet. Ohja, en verwijder
Farmville.
