---
layout: post
title: "DÃ© keynote van 2010?"
date: 2010-06-07 22:47:06 +0200
---
De presentatie waar gadgetliefhebbers elk jaar weer op zitten te
wachten, de keynote van de Apple WWDC - de World Wide Developer
Conference - heeft dit jaar in mijn ogen weinig interessants
opgeleverd.

![Apple](https://www.dropbox.com/s/0q8xlnbhde4zcju/logo.jpg?dl=1) Waar in het verleden iMacs en andere
revolutionaire computers werden onthuld, is het nu verworden tot een
businesspraatje met vervolgens de presentatie van een kleine upgrade
aan een bestaande gadget. Zijne Steveheid vertelde dit jaar dat er
weer een hele hoop apps zijn bijgekomen, dat er een hele hoop iPads
en iPhones verkocht zijn en dat ze ook nog een paar iBooks hebben
verkocht.

Hij ging vervolgens door met de nieuwe iPhone 4. Naast een nieuw
uiterlijk - ik vind het best wel lelijk - is het enige noemenswaardige
in mijn ogen de toch best wel hoge schermresolutie van 960 x 640 op
dezelfde dimensies als de huidige iPhone. Dat komt dus gewoon neer op
326 dpi; beter dan wat een gemiddelde printer afdrukt. Het is te
verwachten dat de volgende versie van de iPad ook zo'n hoge resolutie
krijgt (mits ze de schermen zo ver kunnen opschalen).

De andere upgrades, een 5 megapixel camera en bijbehorende 720p30
videoresolutie, vind ik eigenlijk tamelijk logische stapjes. Ook de
front-facing camera die videobellen mogelijk maakt is niet echt
revolutionair, die hebben we [in andere
telefoons](http://nokia.com/n900) ook al gezien.

Al met al ben ik niet echt onder de indruk. Is het Reality Distortion
Field afgebrokkeld of ben ik uit de Apple zone? Waar is de [Apple TV
reanimatie](http://www.macrumors.com/2010/06/04/other-wwdc-possibilities-iphone-os-4-mac-pro-apple-tv-cloud-based-services/)
of - doe eens wild - een complete Mac mini redesign? Waar zijn de
producten volgepropt met innovaties die je credit card laten jeuken?

Ik ben underwhelmed. Behalve over de nieuwe naam van het iPhone OS...
Die [is ook schitterend](http://www.apple.com/iphone/softwareupdate/) ;-)
